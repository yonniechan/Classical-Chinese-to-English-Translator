其安易持，其未兆易謀，其脆易泮，其微易散，為之于未有，治之于未亂。合抱之木，生于毫末﹔九層之臺，起于累土﹔千里之行，始于足下。為者拜之，執者失之，是以聖人無為，故無敗，無執，故無師。民之從事，常于几成而敗之﹔慎終如始，則無敗事。是以聖人欲不欲，不貴難得之貨﹔學不學，復眾人之所過。以輔萬物之自然，而不敢為。